### 泽兰

**【原文】  苦泄热，甘和血，辛散郁，香舒脾。入足太阴厥阴**。<small>脾、肝。</small> **通九窍，利关节，养血气，长肌肉，破宿血，调月经，消癥瘕，散水肿**。<small>防己为使</small>。**治产后血沥腰痛**，<small>瘀行未尽</small>。**吐血鼻血，目痛头风**，**痈毒扑损。补而不滞，行而不峻，为女科要药**，<small>古方泽兰丸甚多</small>。**李时珍曰**：**兰草**、**泽兰**，**一类二种**，**俱生下湿**。**紫茎素枝**，**赤节绿叶**，**叶对节生**，**有细齿**。**但以茎圆节长，叶光有岐者为兰草**；**茎微方节短**，**叶有毛者为泽兰**。**嫩时并可挼**<small>音那。</small>**而佩之。《楚辞》所谓“纽秋兰以为佩”是也**。<small>朱文公《离骚辨证》曰：必花叶俱香，燥湿不变，方可刈佩。今之兰蕙，花虽香而叶无气，质弱易萎，不可刈佩。</small>**吴人呼为香草，俗名孩儿菊**。<small>夏日采置发中，则发不堕，浸油涂发，去垢香泽，故名泽兰。</small>**兰草走气分**，**故能利水道**，**除痰癖**（1）,**杀蛊辟恶**，**而为消渴良药；**<small>经曰：数食肥甘，传为消渴，治之以兰，除陈气也。</small>**泽兰走血分**,**故能消水肿**，**涂痈毒**，**破瘀除癥**，**而为妇人要药**。**以为今之山兰者**，**误矣。防己为使**。<small>寇宗奭、朱丹溪，并以兰草为山兰之叶，李时珍考众说以讥之。按《别录》曰:兰叶甘寒，清肺开胃,消痰利水，解郁调经，闽产者力胜。闽产为胜,则是建兰矣。李士材曰:兰叶禀金水之气，故入肺脏。东垣方中尝用之。《内经》所谓治之以兰,除陈气者是也,余屡验之。李时珍又谓东垣所用乃兰草也。其集诸家之言曰：陈遯斋闲览云楚骚之兰，或以为都梁香，或以为泽兰,或以为猗兰,当以泽兰为正。今之所种如麦门冬者，名幽兰,非真兰也。故陈止斋著《盗兰说》以讥之。既名幽兰，正合骚经矣。方虚谷《订兰说》，言古之兰草，即今之千金草，俗名孩儿菊者。今之所谓兰，其叶如茅者，根名土续断，因花馥郁，故得兰名。杨升庵曰:世以如蒲萱者为兰，《九畹》之受诬也久矣。又吴草庐《有兰说》曰：兰为医经上品，有根有茎，草之植者也。今所谓兰无枝无茎,因黄山谷称之,世遂谬指为《离骚》之兰。寇氏本草溺于流俗，反疑旧说为非。夫医经为实用,岂可诬哉？今之兰果可以利水杀虫而除痰癖乎？其种盛于闽，朱子闽人，岂不识其土产而辨析若此？世俗至今，犹以非兰为兰,何其惑之甚也！昂按:朱子辨兰，援《离骚》纫佩以为证，窥谓纫佩亦骚人风致之词耳。如所云“饮木兰之坠露，餐秋菊之落英”,岂真露可饮而英可餐乎？ 又云“制芰荷以为衣，集芙蓉以为裳"，岂真芰荷可衣,芙蓉可裳乎？宋儒释经执泥，恐未可为定论也。第《骚经》既言秋兰，则非春兰明矣;《本经》既言泽兰,则非山兰明矣。是《离骚》之秋兰，当属《本经》之泽兰无疑也。然《离骚》不尝曰“春兰兮秋菊”乎？不又曰“结幽兰而延竚”乎？不又曰“疏石兰以为芳”乎？若秋兰既属之泽兰，将所谓春兰、幽兰、石兰者,又不得为山兰，当是何等之兰乎？且山兰为花中最上之品，古今评者,列之梅菊之前，今反屈于孩儿菊之  ,以为盗袭其名。世间至贱之草，皆收入本草，独山兰清芬佳品，摈弃不录，何其不幸若斯之甚也!本草杀虫之药良多,皆未必有验，至于行水消痰，固山兰些之叶力所优为者也。 盖李时珍、陈、方、吴、杨辈,皆泥定陈藏器以泽兰、兰草为一类二种,遂并《骚经》而疑之，崇泽兰而黜山兰,遂令兰草无复有用之者。不思若以为一类，则《本经》兰草一条，已属重出，何以《本经》兰草反列之上品，而泽兰止为中品平？况一入气分，一入血分,回然不同也。又《骚经》言兰者凡五,除木兰人所共识，，其余春兰、秋兰、幽兰、石兰，若皆以为孩儿菊,是不特一类二种，且四种一类矣。而以为《九畹》之受诬，岂理也哉？盖《本经》言泽兰，所以别乎山也，言兰草,明用叶而不用其花也；《骚经》 言秋兰，所以别乎春也;言石兰，所以别乎泽也。愚谓秋兰当属泽兰，而春兰、石兰，定是山兰。其曰幽兰，则山兰之别名，以其生于深山穷谷故也。寇氏、朱氏之论，又安可全非也。姑附愚说，以谘多识之士。</small>

【讲解】 (1) 痰癖：古病名。指水饮久停化痰，流移胁，肋之间，以致时有胁痛的病证。

**泽兰功善活血调经、祛瘀散结，为妇科常用之药**。为唇形科多年生草本植物地爪儿苗或毛叶地爪儿苗的全草。其茎方形，节明显，叶对生，边缘有粗锯齿，上面略光泽无毛，下面有白柔毛。书言兰草者，是指药材佩兰的原植物，李时珍谓是“一类二种”，其实，佩兰为菊科植物兰草的全草，其茎圆柱形，叶亦对生，形似泽兰，而揉之浓郁芳香。《本草求真》曰:“二物并于嫩时皆可刈佩，以其花叶皆香，置于发中能以辟垢省头，故虽呼为香草，俗则呼孩儿菊。”此即兰草。

本品苦辛气香， 微温通达，入肝、脾经。能舒肝脾而通经脉，具有祛瘀而不伤正之特点，为妇科常用药。故凡血脉瘀滞，经行不利，产后腰痛以及痈肿、跌打伤痛等，均可配伍应用。尚兼利水消肿之效，偶亦用于水肿。

【临证应用】  泽兰性较温和，不寒不燥，行而不峻，妇科诸证尤常用之。如血滞经闭、经行腹痛、月经不调、腹中包块、产后瘀滞腹痛等证，皆可与当归、丹参、芍药等配伍应用，如泽兰汤。本品行水消肿之功虽较弱，但亦可配防己、茯苓等用于产后小便不利、身面浮肿。

此外，取其散瘀之功，又能用于痈肿、跌打伤痛，配桃仁、红花、当归等。

【用量用法】  10- 15克， 煎服。

**附：佩兰**  佩兰为菊科植物兰草的地上部分。味辛性平，入脾、胃经。清香辛散，善能化湿解暑，兼能发散表邪。为治湿浊困脾，口中甜腻、苔垢多涎之“脾瘅”要药，又为夏伤暑湿或湿温初起，寒热头胀、身重胸闷等证的常用药。前者常与苍术、厚朴、白豆蔻等同用；后者多与藿香、青蒿、薏苡仁等配用。

泽兰与佩兰实为二种植物，功效亦不相同，泽兰苦温，行血之功为优，佩兰辛平，化湿之功为胜。前者偏于走下，后者偏于走上，一主血分，一主气分，不可不辨。用量5 ~10克。