### 羊肉

【原文】  **甘热属火。补虚劳，益气血，壮阳道， 开胃健力， 通气发疮**。<small>张仲景治虚羸蓐劳，有当归羊肉汤。《十剂》曰：补可去弱，人参、羊肉之属是也。李东垣曰：人参补气，羊肉补形。凡味同羊肉者，皆补血虚，阳生则阴长也。</small>**青羊肝苦寒**。<small>苏颂曰温。</small>**色青、补肝而明目**。<small>肝以泻为补，羊肝丸治目疾加黄连。</small>**胆苦寒。点风泪眼，赤障白翳**。<small>腊月入蜜胆中·, 纸套笼住，悬檐下，待霜出扫去点眼。又入蜜胆中蒸之候干，研为膏每含少许或点之，名二百味草花膏，以羊食百草、蜂采百花也。李时珍曰：肝开窍于目，胆汁减则目暗，目者肝之外候，胆之精华也，故诸胆皆治目病。 </small>

 **羊胫骨入肾而补骨，烧灰擦牙良**。<small>李时珍曰：羊胫骨灰可以磨镜，羊头骨可以消铁，误吞铜钱者胫骨三钱米饮下。</small>

 **羊血解金、银、丹石、砒、硫一切诸毒。**

 **羊乳甘温。补肺肾虚，润胃脘、大肠之燥。治反胃消渴，口疮舌肿**, <small>含漱。</small>**蜘蛛咬伤**。<small>有浑身生丝者饮之。</small>**肉、肝，青羖羊良；胆，青羯羊良；乳，白羜羊良。骨煅用。反半夏、菖蒲。忌铜器**。<small>牡羊曰羖、曰羝，去势曰羯；子曰羔，羔五月曰羜。</small>

【讲解】  **羊肉为补虚暖中之品。**为牛科动物山羊或绵羊的肉。

本品味甘，性温，入脾、肾二经。功能益气补虚、温中暖下。主治虚劳羸瘦、腰膝痠软、产后虚冷、腹痛、寒疝、中虚反胃等。然本品性较温热，故素有痰火、宿热者均不宜用。

【临证应用】    羊肉治产后腹中疼痛及腹痛寒疝、虚劳不足之证，配当归、生姜同用，即当归生姜羊肉汤；治胃寒下痢，《外台》用羊肉一片，茛菪子末一两，和以绵裹纳下部。治虚羸之人、崩中下血，《千金方》以肥羊肉三斤，干姜、当归各三两，生地黄二斤，切为细末，煮食。

【用量用法】     煮食或煎汤服。

 **附：羊肝**    苦甘、凉。入肝经。功能补肝、益血、明目。治肝血虚亏、目暗昏花、雀目、青盲、翳障。

 **羊胆**功同羊肝，主以清火明目，适用于肝热目疾之证。

 **羊乳**温润补虚，主治虚劳羸弱，消渴等证。