# 升阳散火汤



治男子妇人四肢发热，肌热，筋痹热，骨髓中热，发困，热如燎，扪之烙手，此病多因血虚而得之。或胃虚过食冷物，抑遏阳气于脾土，火郁则发之。

生甘草（二钱） 防风（二钱五分） 炙甘草（三钱） 升麻 葛根 独活 白芍药 羌活 人参（以上各五钱） 柴胡（八钱）

上件 咀。每服秤半两，水三大盏，煎至一盏，去渣，稍热服。忌寒凉之物，及冷水月余。