## 1.11华佗下死胎案

李将军妻病甚，呼佗视脉。曰：伤娠而胎不去。将军言：闻实伤娠，胎已去矣。佗曰：案脉，胎未去也。将军以为不然。佗舍去，妇稍小差。百余日复动，更呼佗。佗曰：此脉故事有胎，前当生两儿，一儿先出，血出甚多，后儿不及生。母不自觉，旁人亦不寤①，不复迎②，遂不得生。胎死，血脉不复归，必燥著母脊③，故使多脊痛。今当与汤，并针一处，此死胎必出。汤针既加，妇痛急如欲生者。佗曰：此死胎久枯，不能自出，宜使人探之。果得一死男，手足完具，色黑，长可尺许。

（《三国志•华佗传》）

〔注释〕

①不寤：寤通悟，不寤，即不清楚，不明白。

②迎：接生。

③燥著母脊：指死胎干枯，贴附在母体的腰脊部。

**〔评按〕**此案中病妇怀双胞胎，其一已娩，其二为死胎尚滞留腹中。前医不晓此理。华佗凭脉辨证及临床观察而做出正确诊断，以针药并用，再辅以探取术使死胎娩出。其诊治之精当，为后世所叹服。
