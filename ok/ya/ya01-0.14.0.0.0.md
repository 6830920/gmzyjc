## 1.14无名氏治兔缺案

魏咏之，生而兔缺①。年十八，闻荆州刺史殷仲堪帐下有名医能疗之，贫无行装，谓家人曰：残丑如此，用活何为？遂赍②数斛米，西上以投仲堪。既至，造门自通。仲堪与语，嘉其盛意，召医视之。医曰：可割而补之，但须百日进粥，不得语笑。咏之曰：半生不语而有半，亦当疗之，况百日耶！仲堪于是处之别室，令医善疗之。咏之遂闭口不言，唯食薄粥，其厉志如此。及差，仲堪厚资遣之。

（《册府元龟》卷八十五）

〔注释〕

①兔缺：兔唇缺口，即唇缺。

②赍（jī基）：拿东西送人。

**〔评按〕**修补兔唇是颌面外科难度较大的手术，本案是一千多年前一例成功的兔唇修补手术，并在护理上饮以流粥，不得语笑，这是术后非常重要的注意事项。另外，医患之间很好的配合，也是本病治疗过程中必要的条件。
