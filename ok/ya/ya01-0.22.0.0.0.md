## 1.22孙思邈治寒痹案

陇西韩府君，筋急两膝不得曲伸，手不得带衣，起居增剧，恶风寒冷，通身流肿生疮。蓝田府君背痛不能立，面目萎黄。服之二十日，身轻目明，房室盈壮，病在腰膝，药悉主之。常山太守方：

天雄（去皮） 茵芋各三两 蜀椒（去目，闭目者汗） 踯躅各一升 血敛三两 乌头（去皮） 附子（去皮） 干姜各二两

上八味，切，以酒三升渍之，春夏五日，秋冬七日，去滓，初服半合为始，稍加至三合。暴①滓为散，服方寸匕，日三，以知为度。夏日恐酒酸，以油单覆下，垂井中，近水不酸也。

（《千金翼方•诸酒第一》）

〔注释〕

①暴：晒。

**〔评按〕**本案患者一派寒湿之象，症情甚重，故以温阳散寒，除湿去风之法，选用天雄、乌头、附子、干姜等大辛大热之药。并以酒渍增其疗效。常山太守方四季可服。因暑夏药液易腐变酸，故垂药于井中。
