## 2.14项彦章治胁痛案

一人病胁痛，众医以为痈，投诸香、姜、桂之属，益甚。项诊之，曰：此肾邪也，法当先温利而后竭之。以神保丸①下黑溲，痛止。即令更服神芎丸②。或疑其太过，项曰：向用神保丸，以肾邪透膜，非全蝎不能引导。然巴豆性热，非得芒硝、大黄荡涤之，后遇热，必再作。乃大泄滞数出病已。所以知之者，以阳脉弦，阴脉微涩。弦者痛也，涩者肾邪有余也。肾邪上薄于胁，不能下。且肾恶燥，今以燥热发之，非得利不愈。经曰：痛随利减。殆谓此也。

（《名医类案》卷六）

〔注释〕

①神保丸：方出《太平惠民和剂局方》卷三。由木香、胡椒、干蝎、巴豆共研末为丸而成，硃砂为衣。据原方云：诸气，惟膀胱气、胁下痛最难治，独此药辄能去之。

②神芎丸：方出《宣明论方》卷四。由大黄、黄芩、牵牛子、滑石、黄连、薄荷、川芎为丸而成。治一切热证，痰热酒食停积等。

〔评按〕胁痛多由气滞血瘀所致，理气活血乃为常法。本案据阳脉弦、阴脉微涩，断为肾邪有余，用温利荡涤之法而获痊愈，实为后肚之治胁痛者另辟一蹊径。惟此法用于实证或可，用于虚证则恐非所宜，临证应详加斟酌，以免犯“虚虚”之戒。
