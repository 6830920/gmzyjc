## 2.17孙兆治暑厥案

一人自汗，两足逆冷至膝下，腹满，不省人事。孙诊六脉小弱而急，问其所服药，取视，皆阴病药①也。孙曰：此非受病重，药能重病②耳。遂用[五苓散](https://www.gmzyjc.com/read/fjx/fjx10-0.6.0.0.0.md)、[白虎汤](https://www.gmzyjc.com/read/fjx/fjx04-0.1.0.0.0.md)十余贴，病少甦③。再服全愈。或问治法，孙曰：病人伤暑也，始则阳微厥，而脉小无力，医谓阴病，遂误药，其病愈厥。用[五苓散](https://www.gmzyjc.com/read/fjx/fjx10-0.6.0.0.0.md)大利小便，则腹满减④；白虎解利邪热则病愈。凡阴病胫冷则臂亦冷。渠⑤今胫冷臂不冷，则非下厥上行，所以知是阳微厥也。

（《名医类案》卷二）

〔注释〕

①阴病药：治疗阴病的药物。即指桂、附一类温热药。

②药能重病：误用药物能使病情加重。

③甦：苏的异体字。苏醒，好转。

④满：原脱，据上文补。

⑤渠：他。第三人称代词。

〔评按〕本例系伤于暑湿，阳气不得宣通而致下肢逆冷的暑厥证。故热药不仅不能愈，反能助暑之阳而加重病情，孙氏用[五苓散](https://www.gmzyjc.com/read/fjx/fjx10-0.6.0.0.0.md)通阳利湿，用[白虎汤](https://www.gmzyjc.com/read/fjx/fjx04-0.1.0.0.0.md)清热解暑，洵为治疗伤暑阳微厥之正法。又孙氏以四肢俱逆冷为阴厥，胫冷臂不冷为阳厥，诚为经验有得之谈，堪供临床参考。
