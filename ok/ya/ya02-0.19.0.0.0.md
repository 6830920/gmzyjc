## 2.19张子和治颤证案

新寨马叟，年五十九。因秋欠税，官杖六十，得惊气，成风搐已三年矣。病大发，则手足颤掉，不得持物，食则令人代哺。口目张𥅴，唇舌嚼烂，抖擞之状，如线引傀儡。每发市人皆聚观，夜卧发热，衣被尽去，遍身燥痒，中热而反外寒，久欲白尽，手不能绳。……戴人曰：此病甚易治。若隆暑时，不过一涌，再涌夺则愈矣。今已秋寒，可三之。如未，更刺胸穴必愈。先以通圣散①汗之，继服涌剂，则痰一二升，至晚又下五七行，其疾小愈。待五日，再一涌，出痰三四升，如鸡黄成块，状如汤热。叟以手颤不能自探，妻与代探，咽嗌肿伤，昏愦如醉，约一二时许稍稍省，又下数行，立觉足轻颤减，热亦不作，是亦能步，手能巾栉②，自持匙筋。未至三涌，病去如濯。后但觉极寒。戴人曰：当以食补之，久则自退。盖大疾之去，卫气未复，故宜以散风导气之药，切不可以热剂温之，恐反成他病也。

（《儒门事亲》卷六）

〔注释〕

①通圣散：即[防风](https://www.gmzyjc.com/read/bc/bc01-1.1.5.0.0.md)通圣散，方出刘河间《宣明论方》。功能疏风解表，清热泻下。

②巾栉（zhì至）：指系巾梳头。

〔评按〕本案系因惊所致的颤证。经云：“诸风掉眩，皆属于肝。”肝郁化火，火盛动风，筋脉失约，遂成颤振重证，张氏先用汗法，继用吐法，又用下法，隔五日再以吐下，总使木郁得达，火炽得抑，风痰得涌，故而顽疾迅愈。其木郁得达赖以汗法，火炽得抑赖以下法，风痰得涌赖以吐法，三法并行，去邪甚捷。
