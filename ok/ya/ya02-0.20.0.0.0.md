## 2.20张子和治喜笑不止案

戴人路经古亳，逢一妇，病喜笑不止，已半年矣。众医治者，皆无药术矣。求治于戴人，戴人曰：此易治也。以沧盐①成块者二两余，用火烧令通赤，放冷研细，以河水一大碗，同煎至三五沸，放温，分三次啜之；以钗探于咽中，吐出热痰五升，次服大剂黄连解毒汤②是也。不数日而笑定矣。《内经》曰：神有余者笑不休，此所谓神者，心火是也。火得风而成焰，故笑之象也。五行之中，惟火有笑矣。

（《儒门事亲》卷六）

〔注释〕

①沧盐：沧州所产之盐。一名长芦盐。

②黄连解毒汤：《外台秘要》引崔氏方。由黄连、黄芩、黄

柏、栀子四味组成。功能泻火解毒；

〔评按〕本例喜笑不休系心火亢盛，神气失常所致。经张氏用吐法并内服黄连解毒汤后治愈。早在《神农本草经》中，即有“大盐，令人吐”的记载；《金匮要略》中亦有用盐汤吐法治疗宿食病的条文。本案既用盐汤催吐，又辅以钗头探吐，使热痰得以吐出，不再上蒙清窍；心火得降，不再上扰心神，故喜笑之证得平。《内经》云：“其高者，因而越之。”正是此意。大致后世用吐法治疗癫狂实证者，多取法于子和。