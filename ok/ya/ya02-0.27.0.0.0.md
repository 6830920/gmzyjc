## 2.27李东垣治大头瘟案

泰和二年四月，民多疫病，初觉憎寒壮热体重，次传头面肿甚，目不能开，上喘，咽喉不利，舌干口燥，俗云大头伤寒，染之多不救。张县丞患此，医以承气汤加蓝根下之，稍缓，翌日其病如故。下之又缓，终莫能愈，渐至危笃，请东垣视之。乃曰：半身以上，天之气也，邪热客于心肺之间，上攻头面而为肿，以承气泻胃，是诛伐无过，殊不知适其病所为故。遂用芩、连各五钱，苦寒泻心肺之火；元参二钱、[连翘](https://www.gmzyjc.com/read/bc/bc03-0.4.2.0.0.md)、板蓝根、[马勃](https://www.gmzyjc.com/read/bc/bc03-0.4.9.0.0.md)、鼠粘子各一钱，苦辛平，清火、散肿、消毒；[僵蚕](https://www.gmzyjc.com/read/bc/bc10-0.0.8.0.0.md)七分，清痰利膈；[甘草](https://www.gmzyjc.com/read/bc/bc17-0.1.8.0.0.md)二钱以缓之；[桔梗](https://www.gmzyjc.com/read/bc/bc16-0.2.2.0.0.md)三分以载之，则诸药浮而不沉；[升麻](https://www.gmzyjc.com/read/bc/bc01-1.2.10.0.0.md)七分，升气于右；[柴胡](https://www.gmzyjc.com/read/bc/bc01-1.2.9.0.0.md)五分，升气于左，清阳升于高巅，则浊邪不能复居其位。经曰：邪之所凑，其气必虚。用[人参](https://www.gmzyjc.com/read/bc/bc17-0.1.1.0.0.md)二钱以补虚，再作[陈皮](https://www.gmzyjc.com/read/bc/bc11-0.0.1.0.0.md)二钱以利其壅滞之气，名[普济消毒饮](https://www.gmzyjc.com/read/fjx/fjx04-0.5.0.0.0.md)之。若大便秘者，加[大黄](https://www.gmzyjc.com/read/bc/bc02-0.1.1.0.0.md)，共为细末，半用汤调，时时服之，半用蜜丸噙化。且施其方，全活甚众。

（《古今医案按》卷二）

〔评按〕大头天行，本以清热解毒为正法。而本案患者屡经攻下，正气已伤，故在清热解毒之剂中，加[人参](https://www.gmzyjc.com/read/bc/bc17-0.1.1.0.0.md)一味，顾护元气，复用[升麻](https://www.gmzyjc.com/read/bc/bc01-1.2.10.0.0.md)、[柴胡](https://www.gmzyjc.com/read/bc/bc01-1.2.9.0.0.md)少许，以升清阳。从中可以看出，东垣不仅善于补脾，也善于行泻火之法。本案所用之[普济消毒饮](https://www.gmzyjc.com/read/fjx/fjx04-0.5.0.0.0.md)子，后世应用甚广。除大头瘟之外，对急性扁桃体炎，头面痈肿疮毒，淋巴结炎伴淋巴管回流障碍等见有恶寒发热，口渴舌红，苔白兼黄，脉浮数有力者，亦有卓效。
