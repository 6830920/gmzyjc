## 2.37朱丹溪治痢疾案

叶先生名仪，尝与丹溪俱从白云许先生学。其记病云：岁癸酉秋八月，予病滞下，痛作，绝不食饮。既而困惫不能起床，乃以衽席及荐①，阙其中而听其自下焉。时朱彦修②氏客城中，以友生之好，日过视予。饮予药，但日服而病日增。朋游哗然议之，彦修弗顾也。浃旬病益甚，痰窒咽如絮，呻吟亘昼夜。私自虞、与二子诀。二子哭，道路相传谓予死矣。彦修闻之曰：吁！此必传者之妄也。翌日天甫明，来视予脉，煮小承气汤饮予。药下咽，觉所苦者自上下，凡一再行，意冷然。越日遂进粥，渐愈。朋游因问彦修治法，答曰：前诊气口脉虚，形虽实而面黄稍白。此由平素与人接言多，多言者中气虚。又其人务竟已事，恒失之饥而伤于饱，伤于饱其流为积，积之久，为此证。夫滞下之病，谓宜去其旧而新是图，而我顾投以参、术、陈皮、芍药等补剂十余帖，安得不日以剧。然非浃旬之补，岂能当此两帖承气哉！故先补完胃气之伤，而后去其积，则一旦霍然矣。众皆敛衽而服。

（《古今医案按》卷三〉

〔注释〕

①荐：垫席，褥子。

②朱彦修：即朱震亨。彦修为其字。

**〔评按〕**

本案是用先补后攻之法治愈痢疾的病例。痢当清热利湿、行气导滞，本无补法。而丹溪从不食、困惫、痰涌、气口脉虚等脉证中，已看出潜在的胃气衰败的威胁，故毅然先用参、术等剂扶其正气，俟其胃气来复，方用小承气汤荡涤湿热之邪，终克全功。丹溪此案，易治痢之常法，挽重痢之危证，启迪医者临证必须通常达变、园机活法。丹溪曾云：攻击宜详审，正气须保护。（《格致余论•张子和攻击论注》）细读本案，对他所提出的这一论治原则，当有更深入的体会。
