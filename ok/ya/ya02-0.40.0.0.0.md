## 2.40王中阴治呕吐案

一宦家妇人，忽患心腹冷痛，遂呕吐，去尽宿汁不已，而又吐清涎，如鸡子清之状，一呕一二升许，少顷再呕，百药不纳，咽唾亦不能顺下。已经三日，但聪明不昧，分付家事以待就木①。王诊其脉，六部弦细而长，令服滚痰丸②三十丸，并不能转逆。须臾坐寐，移时索粥食之。次日再进三十丸，兼服《局方》茯苓半夏汤③，再服钱氏白术散④，饮食如旧。

（《古今医案按》卷五）

〔注释〕

①就木：死的讳称。

②滚痰丸：又名礞石滚痰丸。由礞石、大黄、黄芩、沉香为末水丸组成。每服三五十丸。功能降火逐痰。

③《局方》茯苓半夏汤：由茯苓三两、半夏五两，共为粗末而成。每用四钱，生姜七片水煎去渣服。主治停痰留饮，胸膈满闷，咳嗽呕吐，气短恶心，饮食不下诸症。

④钱氏白术散：《小儿药证直诀》方。由人参二钱半、茯苓、炒白术、藿香叶各五钱，木香二钱，甘草一钱，葛根五钱，为粗末，每用三钱，水煎服。主治脾虚吐泻。

**〔评按〕**本案之呕吐，王氏据病人六脉弦细而长，断为痰热内结、升降失常，遂用攻逐热痰之滚痰丸而收良效。所用礞石滚痰丸系治者自创。据云王氏自幼患疾，咳唾臭痰，浑身燥痒，遍药不效，后以自制滚痰丸而愈。十数年间，以此药治验者以万计。
