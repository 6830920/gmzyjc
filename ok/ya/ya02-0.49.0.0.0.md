## 2.49 王好古治小儿盗汗案

海藏①治一子，自婴至童，盗汗凡七年矣，诸治不效。与凉膈散②、三黄丸③，三日病已。盖肾为五液，化为五湿，相火迫贤，肾水上行，乘心之虚，而入手少阴。心火炎上而入肺，欺其不胜已也。皮毛以是而开，腠理之府④不闭而为汗出也。比于睡中者为盗汗，以其觉则无之。故经云：寝汗憎风。是先以凉膈泄胸中相火，相火退。次以三黄丸泻心火以助阴。则肾水还本藏，元府闭，汗为之止矣。

（《名医类案》卷十二）

〔注释〕

①海藏：元代医学家王好古的号。

②凉膈散：出《太平惠民和剂局方》。由[大黄](https://www.gmzyjc.com/read/bc/bc02-0.1.1.0.0.md)、朴硝、[甘草](https://www.gmzyjc.com/read/bc/bc17-0.1.8.0.0.md)、栀子仁、[薄荷](https://www.gmzyjc.com/read/bc/bc01-1.2.1.0.0.md)叶、黄芩、[连翘](https://www.gmzyjc.com/read/bc/bc03-0.4.2.0.0.md)、[竹叶](https://www.gmzyjc.com/read/bc/bc03-0.1.6.0.0.md)等组成。功能清热解毒，泻火通便。

③三黄丸：出《太平惠民和剂局方》。由[黄连](https://www.gmzyjc.com/read/bc/bc03-0.2.2.0.0.md)、黄芩、[大黄](https://www.gmzyjc.com/read/bc/bc02-0.1.1.0.0.md)各十两，炼蜜为丸如梧桐子大，每服三十丸。功能清泻三焦积热。

④元府：即玄府，汗孔。

**〔评按〕**一般认为，盗汗多阴虚，治宜滋阴降火。王氏用苦寒直折相火，使相火退，肾水还，玄府闭，汗自止。但用苦寒泻火以治盗汗，亦属常法中的变法，临床应审慎从事，以免“虚虚”。
