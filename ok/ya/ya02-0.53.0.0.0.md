## 2.53罗天益治䐜胀案

范郎中夫人，中统五年①八月二十日，先因劳役饮食失节，加之忧思气结，病心腹胀满。旦食则呕，暮不能实，两胁刺痛。诊其脉弦而细。《黄帝针经》②五乱篇云：清气在阴，浊气在阳，乱于胸中，是以大悗③。《内经》曰：清气在下，则生飧泄；浊气在上，则生䐜胀④。此阴阳返作病之逆从也。至夜，浊阴之气当降而不降，䐜胀尤甚。又云：脏寒生满病。大抵阳主运化精微，聚而不散，故为胀满。先灸中脘穴，乃胃之募⑤，引胃中生发之气上行，次以此方助之：

苍术 吴茱萸（汤洗）各五分 木香 厚朴（姜制） 陈皮 姜屑各三分 当归 益智仁 白茯苓（去皮） 泽泻 柴胡 青皮 半夏（汤泡） 升麻 草豆蔻（面裹煨）各二分

上十五味，㕮咀，作一服。水二盏，煎至一盏，去渣，稍热服，食前。忌生冷硬物及冷气。数日良愈。

（《卫生宝鉴》卷十八）

〔注释〕

①中统五年：中统是元世祖忽必烈的年号，中统五年即公元1264年。

②黄帝针经：即《灵枢》

③悗（mén瞒）：烦闷。

④䐜（chén嗔）胀：胀满。

⑤募：募穴。指脏腑之气聚集于胸腹部的穴位。

**〔评按〕**本案系因肝气乘脾，劳役伤脾所致的胀满病。罗氏所出之方为“木香顺气汤”。该方出自李东垣《医学发明》卷四。方中以柴胡、青皮、陈皮疏肝郁，黄连、益智仁、草豆蔻温肝寒，茯苓、苍术、泽泻健脾，木香、厚朴理气，生姜、半夏降逆，升麻升举脾气。全方配伍得宜，井然有序，升清降浊，各有法度。罗氏到谓深得东垣先生之心法。
