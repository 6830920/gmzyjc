## 2.59滑伯仁治阴盛格阳案

一妇暑月身冷，自汗、口干、烦躁，欲卧泥水中。伯仁诊其脉浮而数，沉之①豁然虚散。曰：《素问》云：脉至而从，按之不鼓，诸阳皆然。此为阴盛格②阳，得之饮食生冷，坐卧风露。煎真武汤冷饮之。一进汗止，再进烦躁去，三进平复如初。

（《名医类案》卷一）

〔注释〕

①沉之：即沉取之。

②格：原作“隔”。

**〔评按〕**本案既有自汗、口干、烦躁、欲卧泥水中等热象，又有身冷之寒症。滑氏据脉辨证，断为阴盛格阳，用真武汤冷饮而愈。热药冷饮之法，是用热药温其在里之阴寒，而用冷饮与顺其格拒于外的阳气，经滑氏之倡导，此法遂成后世治疗阴盛格阳证之定法。
