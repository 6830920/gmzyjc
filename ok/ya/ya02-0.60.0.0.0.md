## 2.60滑伯仁治中暑案

一人暑月患中满泄泻，小便赤，四肢疲困不欲举，自汗，微热，口渴，且素羸瘠。众医以①虚劳，将峻补之。伯仁诊视六脉虚微，曰：此东垣所谓夏月中暑，饮食劳倦，法宜服清暑益气汤②。投三剂，而病如失。

（《名医类案》卷四）

〔注释〕

①以：认为，以为。

②清暑益气汤：《脾胃论》方。黄芪、制苍术、升麻各一钱，人参、泽泻、炒神曲、橘皮、白术各五分，麦门冬、当归身、炙甘草各三分，青皮二分半，黃柏二分，葛根二分，五味子九枚。为粗末，水煎服。主治气虚感受暑湿诸证。

**〔评按〕**中暑之与虚劳，均有疲困，自汗，羸瘠诸不足证。然前者为暑伤元气，湿热内困所致，后者为七情劳倦，脏腑虚损而成。病因病机不同，治则用药迥异。滑氏据发病之时令及六脉之虚微，断为夏日中暑，饮食劳倦。用东垣清暑益气汤而愈。足见其深得东垣心法，又可见其平脉辨证之功力。
