## 3.13孙一奎治嘈杂案

叶润斋年近四十，心膈嘈杂①，好啖②肉，尤好鸡，一日不能缺。缺即身浮力倦，神魂无措，必急得肉乃已，见则大嚼。及入腹，腹又大痛。痛极则吐酸水稠涎然后定，稍定，又思肉啖也。其痛苦之态，喊叫之厉，难状。见者酸鼻，而润斋则甘心焉。市人咸以为祟，或有谕之者曰：古云与其好肉而受痛，孰若绝肉以无楚也，久病脾虚，肉入难化，故使作痛，此妇人女子且知之，汝大夫独不慎，何哉？润斋曰：吾岂不之绝肉之为愈也，盖痛虽苦，尚能嗷③，若嘈杂，则遍身淫淫苏苏，左右无可奈何，手足无所把捉，顷刻不能自存，有近于死不能熬，急需肉少苏，吾岂纵口求痛哉！不得已也。乃翁④延予为诊，六脉大小不等，观其色，唇红脸黄。予曰：据色脉乃虫症，非祟也，予能拯之。先与[雄黄](https://www.gmzyjc.com/read/bc/bc20-0.1.0.0.0.md)丸一服，不瘳。改以腻粉⑤五分，史君子末一钱，用鸡子打饼，五更空心饲之。辰刻下长蛲十条，内有二大者，长尺有咫⑥，自首贯尾皆红，下午又下小虫百余。自此再不喜肉，而嘈杂良愈。

（《赤水玄珠全集•孙氏医案》卷四）

〔注释〕

①嘈杂：俗称心嘈。指胃中空虚，似饥不饥，似辣非辣，似痛非痛，胸膈懊𢙐，莫可名状的一种病证。

②啖（dàn淡）：吃。

③尚能嗷（áo熬）：指尚能借呻吟、呼号以减轻痛苦。嗷：哀号声。

④乃翁：指患者父亲。

⑤腻粉：即[轻粉](https://www.gmzyjc.com/read/bc/bc20-0.5.0.0.0.md)。具有杀虫、攻毒、利水、通便等作用。

⑥长尺有咫（zhǐ旨）：约指一尺八寸。咫：古代称八寸为咫。

〔评按〕嘈杂可因胃热、痰气郁滞、酸水浸渍、胃虚血少、虫证等原因所致。此例嘈杂，即为虫证引起，虫吮水谷精微，体无所养，故食肉自救，缺则“身浮力倦、神魂无措”等；“久病脾虚，肉入难化”，加之食进虫动，故腹大痛。由于确诊无误，故用驱虫法而愈。
