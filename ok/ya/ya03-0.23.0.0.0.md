## 3.23王肯堂治头痛案

一人寒月往返燕京感受风寒，遂得头痛，数月不愈。一切头痛药无所不服，厥痛愈甚，肢体瘦削，扶策踵门①，求余方药。余思此症，明是外邪，缘何解散不效。语不云乎，治风先治血，血活风自灭。本因血虚而风寒入之，今又疏泻不已，乌乎能愈也。又闻之，痛则不通，通则不痛。用[当归](https://www.gmzyjc.com/read/bc/bc17-0.3.3.0.0.md)生血活血，用[木通](https://www.gmzyjc.com/read/bc/bc05-0.0.8.0.0.md)通利关窍血脉以行[当归](https://www.gmzyjc.com/read/bc/bc17-0.3.3.0.0.md)之力。问渠能酒乎？曰：能而且多，近为医戒之不敢饮。因令用斗酒入二药其中，浸三昼夜，重汤煮熟，乘热饮之至醉，则去枕而卧，卧起其痛如失。所以用酒者，欲二药之性上升于头也。至醉乃卧者，醉则浃肌肤，沦骨髓，药力方到。卧则血有所归，其神安也。有志活人者，推此用之，思过半矣。

（《灵兰要览》卷上》

〔注释〕

①扶策踵门：意为扶着拐杖登门。

〔评按〕此例头痛，系血虚受寒所致，虽为外感，然血虚不耐风药之燥，故而愈治愈甚。王氏针对病因，选用[当归](https://www.gmzyjc.com/read/bc/bc17-0.3.3.0.0.md)养血，[木通](https://www.gmzyjc.com/read/bc/bc05-0.0.8.0.0.md)通利，再加酒行药力至头，并使其达到至醉的程度而发挥最佳药效，从而取得了良好的疗效。推而广之，本案可为治痛者法。
