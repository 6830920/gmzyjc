## 3.30易思兰治产后真热假寒案

瑞州一妇，产后半月余，胃中有清水作逆而吐，以为胃寒，令煮鸡，信用姜椒，初觉相宜，至三五日清水愈多，以姜椒煎汤时时饮之。近一月，口气渐冷，四肢发厥，昼夜作逆，腹中冷气难堪，有时战栗，用[四物汤](https://www.gmzyjc.com/read/fjx/fjx07-0.3.0.0.0.md)、[人参](https://www.gmzyjc.com/read/bc/bc17-0.1.1.0.0.md)一钱至二钱，初服少安，久则不应。又加炮姜，亦不效，众议用[附子](https://www.gmzyjc.com/read/bc/bc07-0.1.0.0.0.md)理中汤。主人自度非寒证，请予。予诊六脉俱无，以食指复按尺部，中指、无名指按尺之后，脉来实数有力，左右皆同；发言壮厉，一气可说三五句，唇焦颊赤，大便五六日一次，小便赤少，此实热证也。询之，其俗产后，食[胡椒](https://www.gmzyjc.com/read/bc/bc07-0.10.0.0.0.md)炒鸡为补，此妇日食三次，半月后遂得疾。予用三黄汤①治之，连进四盏，六脉俱现，姜椒汤不欲食矣。又进四盏，身不战栗，清水减半。服四日，口中热气上升，满口舌尖俱发黄小粟疮，大便八日不通，以四苓合凉膈散空心一服，至午不动。又以[甘草](https://www.gmzyjc.com/read/bc/bc17-0.1.8.0.0.md)煎汤，调元明粉五钱热服，一时许，腹中微鸣，吐出酸水一二碗，大便连去二次。又服元明粉五钱，所下皆黑弹粪十数枚。后以四苓散②、三黄、山栀、[枳壳](https://www.gmzyjc.com/read/bc/bc11-0.0.3.0.0.md)调理一月，全愈。

主人曰：荆人之病，医皆以为虚用姜附，生窃疑之，欲以为热，而六脉俱无；欲以为寒，而姜附不应，先生一诊，而遂用大剂三黄汤，更加元明粉寒凉之剂以通之，不以严为掣肘，公何见也？予曰：脉证明显，不详察耳。脉法云：极大极微最宜斟酌。凡诊脉遇有极大无力者，须防阳气浮散于外；若极微之脉，久久寻而得之，于指稍稍加力，按之至骨愈坚牢者，不可认作虚寒。今脉左右三部初按愈无，再以食指按其尺部，中指无名指按其尺后，脉来实数有力，所谓伏匿脉是也。此乃阳匿于下，亢之极矣。又大便秘结，小便赤少，唇焦颊赤，气壮言高，自脉与证视之，甚为实热明矣。若果虚寒，脉当浮大无力，何以实数有力？证当气息微弱，何以言貌强壮？谓其虚而用姜附者，未当也。主人曰：既为热证，然而口气冷，吐清水，四肢厥，时战栗，此数者又有似于阴，何也？曰：此正热极似水，亢则害，承乃制也。犹之天地之冬，阳遏于下，地泉反热；阴浮于上，寒威凛冽。故今之口气冷，四肢厥，而吐清水者，亦阳遏阴浮之义也。至于战栗，则热入血室，热极则生风然。热在肝肾，不在心经，故言语真诚而不妄也，其至病之由，在于食椒鸡过歩，盖产后之证，肝肾虚寒，[胡椒](https://www.gmzyjc.com/read/bc/bc07-0.10.0.0.0.md)之性，味辛热，能散寒逐败，鸡属巽而入肝，性温，能活滞血而养新血，鸡可常食，椒性大热有毒，不可过多，多则热毒积于阳胃之中，而诸怪证作矣。至于服姜椒而反现寒证者，正古云：服[黄连](https://www.gmzyjc.com/read/bc/bc03-0.2.2.0.0.md)多而反热，服姜附多而反寒之谓也。予用三黄者，[黄连](https://www.gmzyjc.com/read/bc/bc03-0.2.2.0.0.md)味苦入心，苦能下泄，如天气下降，引地气上升，阳气升则寒邪退；[黄芩](https://www.gmzyjc.com/read/bc/bc03-0.2.1.0.0.md)利大肠之热毒，[黄柏](https://www.gmzyjc.com/read/bc/bc03-0.2.3.0.0.md)生肾水以治火毒。[甘草](https://www.gmzyjc.com/read/bc/bc17-0.1.8.0.0.md)稍解诸药之毒，元明粉软坚，四苓合凉隔散清利大小便。此药一服，故口舌生疮，其毒自口而出，虽不补严后之虚，内邪既去，则正气自昌而虚弱者充实矣。显不补之中而有大补者在也。

（《易氏医案》）

〔注释〕

①三黄汤：即[黄连](https://www.gmzyjc.com/read/bc/bc03-0.2.2.0.0.md)、[黄芩](https://www.gmzyjc.com/read/bc/bc03-0.2.1.0.0.md)、[黄柏](https://www.gmzyjc.com/read/bc/bc03-0.2.3.0.0.md)为方。

②四苓散：即[五苓散](https://www.gmzyjc.com/read/fjx/fjx10-0.6.0.0.0.md)去[桂枝](https://www.gmzyjc.com/read/bc/bc01-1.1.2.0.0.md)。

〔评按〕易氏此案，述证明畅，论理甚详。其于疑似处辨寒热，据脉证以别真假，足以启发后学。
