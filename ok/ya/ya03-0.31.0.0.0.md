## 3.31张景岳治诈病案

予向同数友游寓榆关。客坻①内一友，素耽风月②。忽于仲冬一日谯鼓初，闻其友急扣予户，启而问之，则张惶求救，云：所狎之妓忽得急证，势在垂危。倘遭其厄，祸不可解。予随往视之，见其口吐白沫，僵卧于地。以手摸之，则口鼻四肢俱冷，气息如绝。陡见其状，殊为惊骇，因曳手诊之，则气口和平，脉不应证。予意，其脉和如此，而何以证危如是。第以初未经识，尤不知其为诈也，然沉思久之，则将信将疑。而复诊其脉，则安然如故，始豁然有悟，其即仲景之说也。遂大声于病妓之旁曰：此病危矣，使非火攻必不可活，非用如枣如栗之艾亦不可活，又非连灸眉心、[人中](https://www.gmzyjc.com/read/zjs/zjs3.2.2-0.0.1.3.26.md)、小腹数处亦不可活。余寓有艾，宜速取来灸之。然火灸尚迟，姑先与一药使其能咽，咽后少有声息，则生意已复，即不灸亦可。若口不能咽，或咽后无声，当速灸可也。即与一药，嘱其服后即来报我。彼狡奴闻予之言，窃已惊怖，惟恐大艾着身。药到即咽，咽后少顷即哼，声出而徐动徐起矣。予次日间其所以乃知为吃醋而发也。予闻之大笑，始知姊妹行中，奸狡之况有如此。

（《景岳全书》卷三十四）

〔注释〕

①坻（dǐ底）：旧指高级官员的住所。此处指客店。

②素耽风月：指宿花眠柳一类不正当的男女关系。风月，旧指男女恋爱的事情。

③曳（yè）：拉。

**〔评按〕**此例病情看似严重而脉象正常，这正是判断诈病的关键所在。尽管张氏初诊已有考虑，但仍经过反复仔细观察，“沉思久之”方下结论，这种对诈病诊断慎之又慎的态度，给我们提供了一个范例。
