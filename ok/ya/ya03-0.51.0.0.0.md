## 3.51赵献可治小儿发热吐血案

一童子年十四，发热吐血，余谓宜补中益气，以滋化源。不信，用寒凉降火，愈甚。始谓余曰：童子未室①，何肾虚之有，参芪用之奚为？余述丹溪云，肾主闭藏，肝主疏泄，二脏俱有相火，而其系上属于心，为物所感，则易于动，心动则相火翕然而起，虽不交会，其精已暗耗。又褚氏《精血篇》云：男子精未满而御女，以通其精，则五脏有不满之处，异日必有难状之疾。遂与补中益气、六味地黄而瘥。

（《医贯》卷三）

〔注释〕

①未室：指未婚。

**〔评按〕**本案发热吐血，赵氏认为其病机为相火妄动，肾阴暗耗，化源不济。故用六味地黄汤（丸）滋补肾阴、补中益气汤（丸）培补中气以滋化源而病愈。

本案提示，未婚少年亦有肾虚之患。
