## 3.52赵献可治小儿吐泻案

一小儿患呕吐泻利，烦躁搐搦，或以为惊，或以为风，余见其口燥，手指茶壶，腹中鸣，出对诸医曰：易治也，借药笼中三味药足矣。用黄连五分、甘草三分、人参五分，水煎冷服，下咽顷刻，即睡而安。或问曰：黄连、甘草解毒善矣，又加人参五分，谓何？余曰：若不用参，此儿当病气弱数日，得参明后日复如无病矣。次日果然。

（《医贯》卷六）

**〔评按〕**本案是赵献可在《医贯•中暑伤暑论》中所列出的例案，患儿感受暑热之邪，上吐下泻，正虚邪实，故用黄连、甘草清热解毒，治吐止泻，并加人参补气扶正，标本兼顾，遂而病得速愈。
