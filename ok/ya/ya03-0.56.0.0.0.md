## 3.56聂尚恒治小儿暑月感寒案

癸卯季夏，吉洲大旱，毛公奉巡道命往百里外请龙祷雨。其公子年十一岁，夜间忽然身发大热，头痛身痛。夜分，其夫人发捕官来请予治。时方盛暑，予初闻以为此必感暑症也，挟暑药以往。及至衙，详问其致病缘由，又细查其脉，乃知系是感寒，而非感暑也。因谕以必须发汗。其母又以现今汗多为疑。予曰：此汗不可作数，必须用药发汗方可除病。因制发汗药一大剂，令其热服出汗。至天明而身热、头痛、身痛等症尽除。再服清解药数剂，调理旬日而安。

原用发散药方：

防风 羌活各六分 陈皮 甘草各三分 小川芎 白芷各四分 赤芍五分 香薷一钱一分 白干葛一钱二分 苍术 苏叶 生香附各八分

生姜三片，水一碗半，煎至八分，热服取汗。

（《奇效医述》卷二）

**〔评按〕**本案经聂氏诊为暑月感寒，拟以发汗治疗，时值暑夏，患儿又正汗出，再予发汗，岂不是火上浇油？其母疑虑亦在于此。孰不知发汗与自汗截然不同，自汗属病理性质，其绝无袪邪作用，惟有用药发汗方能够托邪外出。这在张仲景《伤寒论》中早有明训，如用桂枝汤发汗治太阳中风汗出即是。由此可见，聂氏学有渊源，故而断言：“此汗不可作数，必须用药发汗方可除病。”
