## 4.24魏玉璜治疝气案（二首）

汪氏甥，素有疝证，发则囊如盛二升粟，憎寒壮热。或与小[茴香](https://www.gmzyjc.com/read/bc/bc07-0.9.0.0.0.md)、[青皮](https://www.gmzyjc.com/read/bc/bc11-0.0.2.0.0.md)、[木香](https://www.gmzyjc.com/read/bc/bc11-0.0.5.0.0.md)、[胡芦巴](https://www.gmzyjc.com/read/bc/bc17-0.2.13.0.0.md)等服之，囊肿赤而痛甚，势将成痈，次日仍与前药。诊之脉数大无伦，面赤黯，亟用熟地二两、杞子一两、川楝一枚，一剂而愈。后与人閧①，颠顶着棒，闷绝而苏，次日阴囊肿大如疝发时，于是颠痛甚则囊痛减，囊痛甚则颠痛减，寒热往来，专科递治无效。盖厥阴肝脉，下络篡②，上行颠，故上下相连，而其痛则互为消长也。与前方数剂，上下皆愈。凡疝治之失宜，过服香辛燥烈之剂，遂成劳损者颗矣。

鲍二官六七岁时，忽腹痛发热，夜则痛热尤甚。或谓风寒，发散之不效，又谓生冷，消导之不效。诊之，面洁白，微有青气；按其虚里，则筑筑然跳动；问其痛，云在少腹；验其囊，则两睾丸无有。曰：此疝痛也。与生地、甘杞、[沙参](https://www.gmzyjc.com/read/bc/bc17-0.4.1.0.0.md)、麦冬、川楝、米仁，二剂痊愈。

（《续名医类案》卷二十）

〔注释〕

①閧（hòng）：争斗。

②篡：人体[会阴](https://www.gmzyjc.com/read/zjs/zjs3.2.1-0.1.1.3.1.md)部位。

〔评按〕上列例案，一为睾丸之疝，一为腹内之疝，其均用[一贯煎](https://www.gmzyjc.com/read/fjx/fjx07-0.6.0.0.0.md)加减而愈。用[一贯煎](https://www.gmzyjc.com/read/fjx/fjx07-0.6.0.0.0.md)化裁治疗疝气，乃魏氏之经验，正如他在鲍案后说：“凡疝证，虽有寒、湿、痰、气之殊，余所愈，多以此方，捷如桴鼓。盖证虽不一，而病属厥阴则一也。要之肝木为病，大抵燥火多而寒湿绝少也。”
