## 4.25魏玉璜治鼻渊案

沈晋培，年三十许，患鼻渊，黄浊如脓，时医以为风热上淫于脑，与[薄荷](https://www.gmzyjc.com/read/bc/bc01-1.2.1.0.0.md)、[辛夷](https://www.gmzyjc.com/read/bc/bc01-1.1.10.0.0.md)、川芎、苍耳、[白芷](https://www.gmzyjc.com/read/bc/bc01-1.1.7.0.0.md)、蔓荆古方，治之不效，反增左边头痛，所下涕亦惟左鼻孔多。就诊曰：此肝火上炎为疾耳。与生熟地、杞子、[沙参](https://www.gmzyjc.com/read/bc/bc17-0.4.1.0.0.md)、麦冬，十余剂而愈。是证由伤风用力去涕而得者易愈，若因火盛而成，必由水亏而致。盖肝脉上络颠顶，督脉会脑为髓海，为龙火①郁蒸，故脓浊腥秽，源源而下，有若渊然，久之督脉之髓亦随输泄，致成劳损者有之。

（《续名医类案》卷十七）

〔注释〕

①龙火：指肾火、命门之火。

〔评按〕鼻渊之证，用养阴取效，其独辟蹊径，为后世创一新法。
