## 4.28吴鞠通治暑温案

壬戌六月廿九日 甘，二十四岁。暑温邪传心包，谵语神昏，右脉洪大数实而模糊，势甚危险。

连翘六钱 生石膏一两 麦冬六钱 银花八钱 细生地六钱 知母五钱 元参六钱 生甘草三钱 竹叶三钱 煮成三碗，分三次服。牛黄丸①二丸，紫雪丹三钱，另服。

七月初一日 温邪入心包络，神昏痉厥，极重之证。

连翘三钱 生石膏六钱 麦冬（连心）五钱银花五钱 细生地五钱 知母二钱 丹皮三钱 生甘草一钱五分 竹叶二钱 今晚二帖，明早一帖。再服紫雪丹②四钱。

（《吴鞠通医案》卷一）

〔注释〕

①牛黄丸：吴氏所用，应为《温病条辨》所载安宫牛黄丸方。

②紫雪丹：见《温病条辨》卷一。

**〔评按〕**暑温之邪，中人最速。此例发病即见热陷心包之证而神昏谵语，继而热盛动风则发痉，阳热内郁而昏厥，其危候确凿，故用白虎汤合清营汤加减气血两清，另用牛黄丸、紫雪丹清心开窍、解毒熄风，以挽一线之生机。
