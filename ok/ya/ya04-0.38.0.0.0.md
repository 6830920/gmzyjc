## 4.38王旭高治中风案

王 两手关脉皆见一粒厥厥动摇之象，此脾虚木盛，内风动跃之候也。左半肢体麻木不仁，头眩面麻，此属偏枯，虑延仆中。

制首乌 当归 白芍 茯苓 陈皮 煨天麻 秦艽 石决明 刺蒺藜 池菊 钩钩①桑枝

复 两关脉厥厥动摇之象大减，其内风有暗熄之机。左手屈伸稍安，右足麻木未愈。今拟补肾生肝，为治本之计。

地黄饮子去桂附。

（《王旭高临证医案》卷二）

〔注释〕

①钩钩：即钩藤。

**〔评按〕**左关脉主肝，右关脉主脾，王氏据脉辨证，知为土虚木盛，肝风内动之候。因属中风前兆，病情轻微，故用药后病势速减，复诊即改固本之法。
