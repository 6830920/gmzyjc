## 4.41王孟英治伤风戴阳案

何叟年近八旬，冬月伤风，有面赤、气逆、烦躁不安之象。孟英曰：此喻氏嘉言所谓伤风亦有戴阳证也，不可忽视。以东洋参、细辛、炙甘草、熟附片、白芍、茯苓、干姜、五味、胡桃肉、细茶、葱白，一剂而瘳。孟英曰：此真阳①素虚，痰饮内动，卫阳不固，风邪外入，有根蒂欲拔之虞②，误投表散，一汗亡阳，故以真武、四逆诸法回阳镇饮、攘外安内以为剂，不可施之阳实邪实之伤寒。

（《王氏医案绎注》卷一）

〔注释〕

①真阳：即肾阳。

②虞：忧虑。

**〔评按〕**患者高龄，肾阳素虚，今伤风感邪，痰饮内动，阳浮于上，与风邪相合，而成戴阳之证。参阅喻嘉言和王氏有关类似医案可知，本案除上热假候之外，还当有肢冷便溏，小溲清长等下寒真候，以及豁大而空之脉象。虚阳飞越，根柢不固，非急须温补下元不可，故用参附汤、真武汤、四逆汤合方为治，并加细辛、葱白、细茶以去外邪，五味子、胡桃肉潜纳浮阳。其方药贴切，所以一剂取效。
