## 4.56 何书田治温热案

右 34岁。证自十一日始，寒热如疟，每晚必至，渐致神思昏乱，连次发厥。现在心志稍清，而耳不聪听，懒言目瞪，舌苔黄而带黑，脉象弦大不摄。此温邪由少阳而转入厥少二阴矣，势颇棘手，且在怀妊之体，尤可俱也。旦晚防其痉厥，此方勉拟。十一月廿七日诊。

[犀角](https://www.gmzyjc.com/read/bc/bc03-0.3.1.0.0.md)五分（磨冲） 鲜生地七分 [黄芩](https://www.gmzyjc.com/read/bc/bc03-0.2.1.0.0.md)钱半 [石决明](https://www.gmzyjc.com/read/bc/bc10-0.0.2.0.0.md)七分 川连四分 黑山栀钱半 丹皮二钱 [石菖蒲](https://www.gmzyjc.com/read/bc/bc08-0.0.5.0.0.md)钱半 生草四分 赤[茯苓](https://www.gmzyjc.com/read/bc/bc05-0.0.1.0.0.md)三钱 橘红八分 茅根 竹心

复诊 前用清心泻热之法，夜间疟热稍轻，神志略觉清楚，舌根黑色未退，脘闷烦躁，脉右大于左，而不甚数。可见时邪尚盛，阳明宿垢未得通达，转而为呃逆昏愦，不可不防。姑照前方略添承气法。未知效否。廿九日诊。

[犀角](https://www.gmzyjc.com/read/bc/bc03-0.3.1.0.0.md)四分 鲜生地六钱 [柴胡](https://www.gmzyjc.com/read/bc/bc01-1.2.9.0.0.md)梢五分 [石决明](https://www.gmzyjc.com/read/bc/bc10-0.0.2.0.0.md)六钱 川连四分 黑山栀钱半 肥[知母](https://www.gmzyjc.com/read/bc/bc03-0.1.2.0.0.md)钱半 生[甘草](https://www.gmzyjc.com/read/bc/bc17-0.1.8.0.0.md)四分 赤苓三钱 [牡丹皮](https://www.gmzyjc.com/read/bc/bc03-0.3.5.0.0.md)二钱 青麟丸①钱半（研冲）

又复 昨用清通之法，宿垢已下，神思渐清，似属转机，但温邪尚盛，舌黑色退而未净，安危尚未定也。再与清热滋润，以图渐添佳境为幸。

[犀角](https://www.gmzyjc.com/read/bc/bc03-0.3.1.0.0.md)尖四分 鲜生地六钱 肥[知母](https://www.gmzyjc.com/read/bc/bc03-0.1.2.0.0.md)钱半 生苡仁三钱 [羚羊角](https://www.gmzyjc.com/read/bc/bc10-0.0.1.0.0.md)一钱 [牡丹皮](https://www.gmzyjc.com/read/bc/bc03-0.3.5.0.0.md)二钱 [天花粉](https://www.gmzyjc.com/read/bc/bc03-0.1.5.0.0.md)二钱 赤[茯苓](https://www.gmzyjc.com/read/bc/bc05-0.0.1.0.0.md)三钱 白归身二钱 [芦根](https://www.gmzyjc.com/read/bc/bc03-0.1.4.0.0.md)五钱

三复 日来热势渐退，夜间疟疾已止，舌黑十去其八，此佳兆也。但时邪去而真阴内亏，神志躁烦，夜卧不安，脉形弦大，此属三阴证之见象，不可以小效遂视为稳境也。

原生地 炙龟板 白归身 麦冬 [知母](https://www.gmzyjc.com/read/bc/bc03-0.1.2.0.0.md) [茯苓](https://www.gmzyjc.com/read/bc/bc05-0.0.1.0.0.md) 羚羊片 [牡丹皮](https://www.gmzyjc.com/read/bc/bc03-0.3.5.0.0.md) 京元参 鲜斛 花粉 枣仁 竹心

（《竹簳山入医案》卷三）

〔注释〕

①青麟丸：方出《邵氏经验良方》，由[大黄](https://www.gmzyjc.com/read/bc/bc02-0.1.1.0.0.md)为主药，用柏叶、[绿豆](https://www.gmzyjc.com/read/bc/bc03-0.4.17.0.0.md)、[麦芽](https://www.gmzyjc.com/read/bc/bc14-0.0.2.0.0.md)、黑豆、槐枝、[桑叶](https://www.gmzyjc.com/read/bc/bc01-1.2.3.0.0.md)、[桃仁](https://www.gmzyjc.com/read/bc/bc12-0.0.10.0.0.md)、柳叶、车前、[茴香](https://www.gmzyjc.com/read/bc/bc07-0.9.0.0.0.md)、[陈皮](https://www.gmzyjc.com/read/bc/bc11-0.0.1.0.0.md)、[荷叶](https://www.gmzyjc.com/read/bc/bc18-0.0.15.0.0.md)、银花、苏叶、冬术、[艾叶](https://www.gmzyjc.com/read/bc/bc13-0.0.15.0.0.md)、[半夏](https://www.gmzyjc.com/read/bc/bc16-0.1.1.0.0.md)、[厚朴](https://www.gmzyjc.com/read/bc/bc04-0.0.3.0.0.md)、[黄芩](https://www.gmzyjc.com/read/bc/bc03-0.2.1.0.0.md)、[香附](https://www.gmzyjc.com/read/bc/bc11-0.0.4.0.0.md)、[砂仁](https://www.gmzyjc.com/read/bc/bc04-0.0.4.0.0.md)、[甘草](https://www.gmzyjc.com/read/bc/bc17-0.1.8.0.0.md)、[泽泻](https://www.gmzyjc.com/read/bc/bc05-0.0.4.0.0.md)、[猪苓](https://www.gmzyjc.com/read/bc/bc05-0.0.3.0.0.md)煎汤蒸制[大黄](https://www.gmzyjc.com/read/bc/bc02-0.1.1.0.0.md)，研末，牛乳、梨汁、姜汁、[童便](https://www.gmzyjc.com/read/bc/bc03-0.3.7.0.0.md)和丸。功能清泄湿热，有轻泻作用。

〔评按〕寒热如疟，邪在少阳；神昏而厥，懒言失聪，为厥阴、少阴之证。此乃何氏用六经辨温病法。二诊见脘闷烦躁，神识欠清，知为阳明里实，取承气法意，变用青麟丸轻泻里实。此又乃何氏活用仲景治法例。
