## 4.56何书田治温热案

右 34岁。证自十一日始，寒热如疟，每晚必至，渐致神思昏乱，连次发厥。现在心志稍清，而耳不聪听，懒言目瞪，舌苔黄而带黑，脉象弦大不摄。此温邪由少阳而转入厥少二阴矣，势颇棘手，且在怀妊之体，尤可俱也。旦晚防其痉厥，此方勉拟。十一月廿七日诊。

犀角五分（磨冲） 鲜生地七分 黄芩钱半 石决明七分 川连四分 黑山栀钱半 丹皮二钱 石菖蒲钱半 生草四分 赤茯苓三钱 橘红八分 茅根 竹心

复诊 前用清心泻热之法，夜间疟热稍轻，神志略觉清楚，舌根黑色未退，脘闷烦躁，脉右大于左，而不甚数。可见时邪尚盛，阳明宿垢未得通达，转而为呃逆昏愦，不可不防。姑照前方略添承气法。未知效否。廿九日诊。

犀角四分 鲜生地六钱 柴胡梢五分 石决明六钱 川连四分 黑山栀钱半 肥知母钱半 生甘草四分 赤苓三钱 牡丹皮二钱 青麟丸①钱半（研冲）

又复 昨用清通之法，宿垢已下，神思渐清，似属转机，但温邪尚盛，舌黑色退而未净，安危尚未定也。再与清热滋润，以图渐添佳境为幸。

犀角尖四分 鲜生地六钱 肥知母钱半 生苡仁三钱 羚羊角一钱 牡丹皮二钱 天花粉二钱 赤茯苓三钱 白归身二钱 芦根五钱

三复 日来热势渐退，夜间疟疾已止，舌黑十去其八，此佳兆也。但时邪去而真阴内亏，神志躁烦，夜卧不安，脉形弦大，此属三阴证之见象，不可以小效遂视为稳境也。

原生地 炙龟板 白归身 麦冬 知母 茯苓 羚羊片 牡丹皮 京元参 鲜斛 花粉 枣仁 竹心

（《竹簳山人医案》卷三）

〔注释〕

①青麟丸：方出《邵氏经验良方》，由大黄为主药，用柏叶、绿豆、麦芽、黑豆、槐枝、桑叶、桃仁、柳叶、车前、茴香、陈皮、荷叶、银花、苏叶、冬术、艾叶、半夏、厚朴、黄芩、香附、砂仁、甘草、泽泻、猪苓煎汤蒸制大黄，研末，牛乳、梨汁、姜汁、童便和丸。功能清泄湿热，有轻泻作用。

〔评按〕寒热如疟，邪在少阳；神昏而厥，懒言失聪，为厥阴、少阴之证。此乃何氏用六经辨温病法。二诊见脘闷烦躁，神识欠清，知为阳明里实，取承气法意，变用青麟丸轻泻里实。此又乃何氏活用仲景治法例。
