## 4.58何鸿舫治咯血案

左 频发吐血①，血色甚鲜，虽不咳嗽，而浮火上炽头晕，背脊及左胁酸楚殊甚，热升，彻夜无寐，气不舒畅，舌干不润，常觉苦味，诊脉右关尺皆平，寸部细数；左部尺和，寸细数不调，关则紧数带弦。夫肝藏血者也，失所养，则真阴不能滋溉，烦火易致亢越；火动烁金，血随火升，肺脏清肃无权，晨间频致汗泄。兹当燥火流金，阴日亏，火日炽，恐其气随火而越。总属劳思伤神，须节劳，达观勿郁，庶药有济焉。管见然否，祈高明裁用之。

黄芪 生地 山栀 桑皮 丹参 秦艽 石斛 犀角尖 甘草 元参 牛膝 白菊 橘红 竹叶

复诊 血渐止，已得安寐，脉数略平，惟背脊痛殊甚。良由去血过多，营虚失养也。接以滋养清热法。

黄芪 北沙参 原生地 玉竹 丹皮 牛膝 秦艽 甘草 煅牡蛎 远志 陈皮 辰砂拌茯神 细桑枝 十大功劳

三诊 吐血咳呛，遇节又发，脉细数，骨热，尚未安境也。

生黄芪钱半 炒丹皮钱半 生鳖甲三钱 桑白皮三钱 生草四分 北沙参三钱 秦艽钱半 蜜炙紫苑钱半 远志钱半 陈皮八分 冬虫夏草二钱 加枇杷叶二片（去毛）

四诊 吐血止，咳呛亦减，惟脉弱。金水交困，亟宜静心调养。

生黄芪钱半 秦艽钱半 麦门冬三钱 原生地三钱 怀牛膝三钱 桑白皮三钱 陈皮八分 生甘草四分 煅牡蛎三钱 炒丹皮钱半 加荷蒂②四枚

（《何鸿舫医案》卷一）

〔注释〕

①吐血：血由气道而出，与胃无关，当称咯血。

②荷蒂：即荷叶蒂，药用部分为荷叶基部连同叶柄周围的部分叶片。功能益气和血。

〔评按〕本例咯血总由劳心过度，阴虚火旺，肺络受损所致。前后治疗不外滋阴凉血、清心除烦，且又有黄芪益气摄血。何氏在大队清凉之品中主以甘温，合群药而速见卓效，其奥妙之处耐人寻味。
