## 4.59何鸿舫治鼓胀案（三首）

朱 24岁 丁丑①三月十二日未刻。

腹胀足肿，脉细涩。系劳力食冷所致，鼓疾已深矣。

炒党参钱半 焦白术钱半 煨益智钱半 广木香四分 炒枳实钱半 炮黑姜五分 大腹绒钱半（洗） 泡吴萸四分 广陈皮一钱 山查炭三钱 炒小茴香六分 加砂仁壳六分 官桂五分

左 劳力食冷，腹胀、泄泻交作，脉细涩。肝脾久困，鼓疾有日深之势矣。

焦冬术钱半 炒枳壳钱半 广木香五分 香附炭三钱 白茯苓三钱 煨益智钱半 炮黑姜四分 大腹皮钱半 制附片五分 炒小茴香五分 炒艾绒一钱 炒青皮钱半 加砂仁壳六分

左 劳倦食冷，致腹痛下血，作胀，脉细软。脾阳衰，木郁气阻，鼓病之重候也。

炒党参三钱 炒萸肉钱半 广木香五分 槐花炭三钱 泡吴萸四分 炙草六分 焦冬术三钱 制附片五分 焦白芍钱半 炮黑姜五分 茯苓三钱 陈皮八分 加炒艾绒八分 禹余粮三钱

（《何鸿舫医案》卷二）

〔注释〕

①丁丑：清光绪三年（1877年）。

〔评按〕上选三例，一为腹胀足肿，一为腹胀泄泻，一为腹胀下血。其均为劳伤食冷所致。治疗总以肝脾两调为主，方用香砂六君子汤化裁。鼓胀主要病变在肝，治用香砂六君子汤，符合《金匮要略》“见肝之病，知肝传脾，当先实脾”之旨。
