## 4.62赵海仙治咳嗽案

有声无痰为咳。火灼金伤，卧则气急，牙龈浮肿，食入作呕，已延数月。夜来盗汗，肺胃中伤，肾水亦亏。理当金水六君①，因秋燥伤肺，未便腻补。谨防喉痛音哑。

老苏梗一钱五分（蜜炙） 白桔梗一钱五分 粉甘草五分 太子参二钱 炙冬花一钱五分 川百合一钱五分 苦杏仁三钱 云茯苓三钱 糯稻根须②四钱

复诊 加南沙参三钱。

复诊 咳、呕、盗汗已止。尾闾疼痛，肾亏，督脉亦虚。加胡桃肉三钱。

（《寿石轩医案 • 咳嗽》）

〔注释〕

①金水六君：即金水六君煎。方出《景岳全书》。由二陈汤加当归、熟地组成。功能滋养肺胃，祛湿化痰。主治肺肾阴虚，咳嗽、呕恶、痰多、喘急等证。

②糯稻根须：功能止虚汗，退虚热。可用于阴虚盗汗。

〔评按〕证属肺肾阴虚咳嗽，符合金水六君煎方证，治却虑及秋燥伤肺，胃亦不和，腻补则滞邪碍胃，而用清淡养阴，和胃宣肺，兼止盗汗之品。由此可见，证、法本系一理，方、药凭巧可异。
