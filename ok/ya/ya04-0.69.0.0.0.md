## 4.69陈廷儒天人参治案

世人称医道者，每曰术究天人，诚以天有六气，人有七情，病虽千变万化，其大致要不外是。

甲戌①夏，予与友汤某雇一叶舟，偕往澄江应试，黄昏解缆后，汤某齿缝见血。据云：前患衄血两次，盈盆盈碗，几濒于危，今又有血，将若之何？余切其脉，浮大而数，询是当午阳盛之时，负日而行，背受薰灼所致。因令舟人去一窗板，嘱伊起坐，以背承其夜气，觉冷，然后安眠。伊俱曰：又添感冒奈何？余曰：以凉治热，以阴济阳，适可而止，何感冒之有焉？依法试之，果愈。

（《诊余举隅录》卷下）

〔注释〕

①甲戌：清同治十三年（1874年）。

〔评按〕病感于当午阳盛之时，治取夜气相克，以阴济阳，诚乃天人合一之绝佳治案。
