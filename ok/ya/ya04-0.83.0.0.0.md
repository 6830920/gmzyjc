## 4.83施焕治肝胃不和案（清宫慈禧医案）

光绪三十四年八月二十九日。臣施焕请得皇太后脉左关弦而带大，右关弦劲中仍有滑象，寸尺平。滑即胃脘饮邪，大乃肝经微风。证全现于关脉，应从肝脾胃三经调起。肝宜疏，脾宜健，胃宜和，总三经以求法，应从调气和中内，参以加减思食丸随便酌用。冀其肝气渐畅，脾气渐旺，胃气渐强，夫然后湿可解，饮可化，风可息矣。谨拟和中益气汤药，外附酌①丸方制法敬呈。

人参一钱五分 云茯苓三钱 于术二钱（佩兰叶水同糯米蒸透） 玉竹二钱 陈皮一钱（蜜蒸） 石菖蒲三分（金石斛水炒） 炙甘草八分 阿胶珠二钱（蛤粉炒成珠，略枯，以开水泡汤试验浓否，如浓另用淡姜汤调服，不浓即入药同服） 引用藿香梗五分（去叶），红枣二枚。

附呈加减思食丸制法：

神曲四钱（炒黄） 麦芽四钱（炒黄） 佛手二钱 乌梅六钱 宣木瓜三钱 云苓三钱 炙草二钱 冰糖一两（上传）

上七味共研极细末，炼白蜜为丸，如梧子大。每服五丸或七丸，口干时噙化二三丸。便收纳肝胃之气。

（中医杂志1981,7:4）

〔注释〕

①酌：此指随意服用之意。

〔评按〕左关主肝，右关主脾胃，据脉辨证，断为肝胃不和，脾气不健之证。故治用五味异功散益气和中，加玉竹养胃，石菖蒲、藿香芳香化湿，阿胶养血熄风。所附加减思食丸，神曲、麦芽消食导滞，佛手理气和胃，乌梅、木瓜、冰糖酸甘化阴，苓、草去湿健中，合成消食养胃之剂，总使脾健胃和肝舒，而饮食自增。两方用药俱不多，但却丝丝入扣，甚为合拍。
