## 5.1费绳甫治虚脱案

宁波张姓，忘其名。咳嗽半年，忽气喘神迷欲脱，就治于余。诊其脉细弱，此肝肾皆虚，气不归原而浮于上，脱象已著①，幸头面无汗②，尚可挽回。方用人参一钱，九制熟地四钱，川杜仲三钱，牡蛎四钱，蛤蚧尾一对，白芍药钱半，橘红五钱，一剂喘平神清。照方加西洋参一钱，川贝母二钱，连服三十剂而愈。

（《孟河费氏医案》第92页）

〔注释〕

①著：显明。

②头面无汗：汗为心之液，阳气所发，今头面无汗，知其气欲脱而尚未脱也，故尚可挽回。

〔评按〕咳嗽既久，脉象细弱，为肾亏而不能纳气归原之候。气喘忽作，神迷欲脱，是气欲外脱。故方用熟地，杜仲等益其肾元，人参益气固脱，牡蛎、白芍酸敛收气，川贝、橘红等平其肺气，连服而获愈。
