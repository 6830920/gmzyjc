## 5.17李继昌治咳嗽案

余早年至富民县访友，友留宿，夜阑①入寐，闻间壁咳声频频，达旦未止，经询问，方知夜咳者乃一年近七十之老妪，病已半载，屡治罔效②。余即登门予以诊治。其症咳多甚于夜间，每卧即痰壅作咳，以致难以入寐。咳时气短难接，痰有咸味，虽屡服化痰止咳之药，总难奏效。脉两寸俱大，两尺则微细欲绝，参其脉症，知此病不单在肺，肾亦病矣，乃肾虚不纳之候。遂以金匮肾气丸方加味治之。

附片一两（开水先煎透） 上肉桂二钱（研末调服） 熟地五钱 山茱萸二钱 淮山药五钱 茯苓五钱 粉丹皮三钱 泽泻三钱 炙麻黄根三钱 五味子二钱

上方仅服一剂，当晚咳即减半，知药已对证，令其再服五剂，并购金匮肾气丸常服，未及半月而愈。

（《李继昌医案》第10页）

〔注释〕

①阑：晚。

②罔效：无效。

〔评按〕李氏曾云：“治咳首为辨明新久虚实，大凡新病实证，病多在肺，应以祛邪为先，不可早投敛肺之药；久病虚证，病多在肾，当以摄纳为急，不宜过用宣散之剂。”从此案所示，李氏之论确为经验有得之谈。
