## 5.19谢利恒治衄血案

鼻衄久延未止，脘腹膨硬亦久，善饥多食。大便溏薄，刻因长途感冒，又复寒热，鼻阻不通，唇部红肿，舌红苔黄润，脉弦数，鼻衄血数滴，便觉头昏体倦。分明血亏脑弱，胃壁扩张，脾痹不能消化，阴阳俱损，不易着手。姑拟肃肺和胃，先为止衄解表。

荆芥炭一钱 香青蒿一钱半 茜草根一钱半 大豆卷三钱 嫩白薇一钱半嫩白前一钱半 薄荷叶一钱 刘寄奴一钱半 竹沥夏一钱半 肥知母一钱半 陈广皮一钱 粉丹皮一钱半 细生地三钱 采云曲三钱 大腹皮三钱 苦射干一钱 鲜芦根一两

〔评按〕此例本属脾弱胃强之证，脾气虚弱，运化失职，腹胀而便溏，统摄无权，故鼻衄久延未止；胃强则善饥多食。新感之后，外邪束于肌表，郁热上扰血络，肺失肃降而胃失和降，致生诸症。当此之时，祛邪止衄为首务，所谓急则治其标也。谢氏所拟肃肺和胃，止衄解表之剂，用药虽多，然升散清肃有序，气血照顾全面，颇具匠心。

(《澄斋医案》)
