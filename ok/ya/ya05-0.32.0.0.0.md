## 5.32丁仲英治痧症案

刑幼。初诊：痧子满布，咳嗽不爽，气急频频，口干欲饮。脉数，舌红有刺，风温时气之邪内蕴，防其增剧，急与辛凉清解。

冬桑叶钱半 赤茯苓三钱 金银花三钱 清水豆卷三钱 福橘络钱半 连翘壳二钱 薄荷叶八分 象贝母三钱 天花粉三钱 净蝉衣八分 活芦根一两 白茅根三扎

二诊：痧子渐回①，身热亦减，咳嗽口渴，风温时邪，尚未清彻，仍与清解。

冬桑叶钱半 赤苓三钱 光杏仁三钱 甘菊花钱半 金银花三钱 象贝母三钱 净蝉衣一钱 连翘壳钱半 天花粉三钱

（《医案选粹》第4页）

〔注释〕

①痧子渐回：指痧子渐稀，其色转淡。

〔评按〕痧症属风与温，其邪在肺卫。患儿年幼清灵之体，故不宜径泻以苦寒。惟用甘辛清凉之品，清解其邪，则邪去热清而痧症自回。
