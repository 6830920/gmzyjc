## 5.33朱鹤皋治淋证案

陈右。一诊：膀胱热结，小溲频数，刺痛，腰酸脘闷，脉形弦数，舌苔黄，治拟清利。

甘草梢一钱五分 扁瞿麦二钱 焦山栀三钱 茯苓皮三钱 广木通一钱五分 制熟军二钱 川续断三钱 硃灯心三分 车前子四钱 滑石块三钱 川玉金二钱

二诊：小溲已不痛频数，腰酸大便不畅，关于水亏火旺，脉数，治宜清化

白龙骨四钱 桑螵蛸四钱 复盆子三钱 厚杜仲三钱 茯苓皮三钱 焦山栀三钱 芡实子三钱 连根瓜蒌二钱 漂龟板四钱 菟丝子三钱 甘草梢一钱五分

三诊：小溲已复常态，略有腰酸，夜寐自汗①，仍是肾气亏损，脉细，治拟养心固肾。

浮小麦三钱 左牡蛎四钱 川杜仲三钱 焦山栀三钱 炒枣仁三钱 大白芍三钱 漂龟板四钱 云茯苓三钱 白龙骨四钱 复盆子三钱 菟丝子三钱

（《医案选粹》第41页）

〔注释〕

①夜寐自汗：指盗汗。

〔评按〕症属下焦湿热，自当清利。清利为法，泻热而能伤阴也，故不宜久用，邪去大半则宜改清轻之剂而缓缓化之。病后伤阴，更宜培养阴水，而敛其心气。
