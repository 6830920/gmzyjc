## 5.34沈琢如治浮肿案

陈右。初诊：气血两亏，而又木土不和。面常浮肿，动辄气逆，舌光无泽，脉细。际兹①蛰藏，宜调补之，姑先调和木土。

代赭石三钱 茯苓皮四钱 粉归身（酒炒）三钱 金佛草一钱五分 生白芍（杵）三钱 冬瓜皮四钱 扁豆衣（炒）三钱 橘白络（炙）一钱 首乌藤三钱

二诊：外侮已御，而阴气未复，水土亦不和。微恶，口燥，舌绛而干，脉细滑。拟存阴化痰，兼和木土。

细川斛三钱 京川贝（去心）二钱 青砂仁（后下）七分 戊己丸（包）二钱 橘皮一钱 甜杏仁三钱 宋半夏一钱五分 姜竹茹一钱五分 冬瓜子三钱 生熟谷芽各一两（先煎）

（《医案选粹》第55页）

〔注释〕

①际兹：当此。

〔评按〕浮肿一证，常以宣肺健脾温肾为治，而本案则以调和木土、存阴培土立法，虽出乎常规而实中病之肯綮。气逆而微恶，是肝脾不和，舌光而脉细，是阴血有亏，当此之际，惟用调补之法，庶可望其获愈，宣肺、健脾、温肾之常法不可恃也。
