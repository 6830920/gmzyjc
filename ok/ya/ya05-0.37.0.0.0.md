## 5.37叶熙春治痹证案

赵，男，五十一岁，十二月，于潜。

内有饮湿，外受风寒，三气①相并，滞于肌肤，发为着痹。肢节酸重，两足更甚，小溲黄少，脉象濡数，舌苔薄黄。湿邪有化热之渐②，仿王氏法。

大豆卷四钱 二蚕砂四钱（包） 生茅术三钱 汉防己三钱 生苡仁四钱 猪苓二钱 带皮苓四钱 陈皮钱半 川萆薢四钱 防风钱半 通草钱半

二诊：服后颇应，肢节酸重显减，小便已长，脉转濡滑，苔薄黄。再以健脾利湿，佐以泄热。

生苍术二钱 生苡仁五钱 二蚕砂四钱（包） 川萆薢四钱 汉防己三钱 丝瓜络四钱 泽泻三钱 桑枝片四钱 清水豆卷五钱 陈皮二钱 赤苓四钱

（《叶熙春医案》第94页）

〔注释〕

①三气：指外受之风寒与内停之湿邪。

②渐：开端。

〔评按〕本案属着痹之湿从热化者，仿蚕矢汤加减，分清化浊，祛风渗湿，使湿从表里两解，热亦随之而去。
