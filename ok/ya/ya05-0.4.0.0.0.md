## 5.4张锡纯治温病发痉案

沧州赵xx之子，年五岁。因感受温病发痉，昏昏似睡，呼之不应，举家惧甚，恐不能救。其脉甚有力，肌肤发热。因晓之曰；此证因温病之气循督脉上行，伤其脑部，是以发痉，昏昏若睡，即西人所谓脑脊髓炎也。病状虽危，易治也。遂单用羚羊角二钱，煎汤一盅，连次灌下，发痉遂愈，而精神亦明了矣。继用生石膏、玄参各一两，薄荷叶、连翘各一钱，煎汤一大盅，分数次温饮下，一剂而脉静身凉矣。盖痉之发由于督脉，因督脉上统脑髓神经也（督脉实为脑髓神经之根本）。羚羊之角乃其督脉所生，是以善清督脉与神经之热也。

（《医学衷中参西录》第388页）

〔评按〕神昏发痉，呼之不应，为温热重症，然脉甚有力，则正气尚可支持。故先单用羚羊角煎汤频服，以醒脑解痉，继以石膏、玄参等清解热毒，一剂而脉静身凉。
