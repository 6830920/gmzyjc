## 三、题辞

题辞文体，创自汉•赵岐《孟子》注。他说：“《孟子》题辞者，所以题号孟子之书本末指义，文辞之表也。”指义亦称旨义。以后历代学者如朱熹、宋濂等也起而效法。从赵岐原来提出的“本末指义”要求与赵岐所写的“题辞”文体看，实际就是序言。中医文献中也有不少题辞。一篇好的题辞，能提供作者的一些学术思想、师承源流、生平史料等，对于理解书中的内容给人以启发。题辞又有散文、韵文两体。

（一）散文题辞

著名元代文史学家宋濂为朱丹溪《格致馀论》的题辞：

“金之以善医名，凡三家：曰刘守真氏，曰张子和氏，曰李明之氏。虽其人，年之有先后，术之有攻补，至于惟阴阳五行、升降生成之理，则皆以《黄帝内经》为宗，而莫之有异也。张一再传，其后无所闻。李虽多门弟子，又在中州，人有罕知之者。独刘之学，授之荆山浮屠师，师来江南，始传太无罗知悌于杭。太无，宋宝祐中人，受幸穆陵，得给事禁中。性倨甚，无有能承其学者。又独至乌伤朱君，始能传之。初，君之未从太无也，手抄陈师文、裴宗元大观二百九十有七方，尽夜而习焉。既而悟曰：故方新病，安有能相值者？泥是且杀人。乃尽弃去，渡淛河，走吴中，寻师而求其说，久之不能得。复走宛陵，走南徐，走建业，皆无。吴中时，纍纍道途，闻方不能所适。忽有以太无为告者，遂还杭拜之，凡十往返不得通。君乃立其门，终日不动。太无憐其志，为敷三家之旨，而一折以经。越数年，悉受其学，以归。乡之群医，方泥陈、裴之学，闻君言，皆大惊！已而，又皆大服，翕然共尊事之。君年既高，所见益粹精，其自得者，类多发前人所未发。乃循门人张翼等请，著为书若干篇，名之曰《格致馀论》。持以示金华宋濂，濂窃受而读之，见其立言深，察证详，未尝不叹君用志之勤也。蓋当大观之方盛行，世之人乌知有所谓《内经》之学。君独能崎岖数十百里，必欲求师而受其说。虽险阻艰难，更婴迭挫，曾不为之少动，所以卒能成其学。向使君之志稍变焉，乌有今日哉•传曰：用志不分，其道乃成，殆君之谓矣。君之此书，其有功于生民甚大，宜与三家所著，并传于世。故濂得备书传学用功之所自于篇端，其见君之序者，因不暇及也。君名震亨，字彦修，许文懿公之高弟子。公讲学入华山，时君即从之遊，而闻道最先。刚明正直，不可干私，其安贫守道，虽古君子弗过也。而医，又特其一事云。至正七年冬十有一月日南至，金华宋濂书于浦阳东明山中。”

（二）韵文题辞

题辞本来是散文体，至朱熹而创用韵文，且倡简略。兹举一例以见一般。清•鲍廷博为顾锡《银海指南》题辞：

“吾读华元化著《中藏经》，曾闻治眼良法求空青。五轮八廓，遞运水火木金土；经络精血，苞含元气无留停，六淫七情或客感，天和岁气偶尔生畦町。治之非难并非易，要在心细手乃灵。温凉补泻各异用，先保神膏一点无伤刑。针金屑玉神乎技，一或不中往往残其形。真人思邈久乎作，绘图标证徒丁宁。谁欤闲邪守正法，偏与盲瞽开昏冥。桐溪髯叟名儒列，去翳还睛得真诀。熟精《灵》、《素》穷医藏，艺成何止肱三折。读书多自活人多，请药扣门时乎继。閒来石室手着书，迥与宝镜元机，阳秋铁镜、诸家有区别。迷途喜有车指南，十手传鈔无暂歇。岁在嘉庆庚午冬，爰命梓入寿剞劂。医林从此得指归，咸免骑牆趣败阙，永为银海作津梁，万古高悬霜夜月。”

这种题辞说是辞，也是诗。明清以来医籍中“题辞”，已较滥用，散文诗赋皆浑然杂录。以上二例题辞可以看到：宋濂题辞为我们提供了朱丹溪的医学师承源流；而鲍廷博的题辞，指出了顧锡《银海指南》的医学思想反对眼科滥用刀针，要从整体治疗以保护眼睛为先务。也有不少题辞，泛泛空洞，尽是扬揄赞誉之语，我们自可不必认真理会了。亦举一例以示一般。郭惟寅为清•雷丰《时病论》题辞：

“衢州有以医名者，曰雷少逸。其为诣也，直竄乎《灵枢》之奥，而骎骎乎入长沙之室。余尝诵《时病论》一书，窥叹其功之至专且一。夫时之为义大矣。先圣王敬以授民，维平维秩，所以协五纪、同六律，莫非养世以太和，致民于无疾。至于寒暑偶愆，阴阳或窒，则又深赖乎调剂得宜，转移法密。范文正公有言曰：不为良相，即为良医，诚以相济时，医救时。势位虽不同，而功用未尝不一。若雷君者，其未得燮理之权，爰籍医以行其济世之仁术。是书一出，吾知披读者，想望风神，因其书，慕其人，名誉永传之可必。至其因时论证、立案用方，先生之自述已详，又奚待吾之赘述。”
