## 七、读法

有的医籍在卷首列“读法”一篇，犹如今之“读书指导”、“读书指南”之类。大抵“读法”都是条列该书的一些具有关键性、普遍性的问题，进行逐条指导后学的总括论述。读法一般都是学者的心得体会与理解，对于读者很有帮助。如清•陈修园《伤寒论浅注》、《金匮要略浅注》均有“读法”一篇。兹举其《金匮要略浅注•读法》一篇，以示其例。

“一、《金匮要略》，仲景治杂病之书也，与《伤寒论》相表里。然学者必先读《伤寒论》再读此书，方能理会。蓋病变无常，不出六经之外。《伤寒论》之六经，乃百病之六经，非伤寒所独也。《金匮》以《伤寒论》既有明文，不复再赘。读者当随证按定六经为大主脑，而后认证处方，终得真谛。

一、论中言脉，每以寸口与趺阳、少阴并举，又自序云，按寸不及尺，握手不及足，[人迎](https://www.gmzyjc.com/read/zjs/zjs3.1.1-3-0.1.3.3.9.md)趺阳、三部不参等语，是遍求法。所谓撰用《素问》、《九卷》是也。然论中言脉，不与趺阳、少阴并举者尤多，是独取寸口，所谓撰用《八十一难》是也。然仲景一部书，全是活泼泼天机。凡寸口、趺阳、少阴对举者，其寸口是统寸、关、尺而言也。然心营肺卫，应于两寸，即以论中所言之寸口，俱单指关前之寸口而言，未始不可也。且足太谿穴属肾，足趺阳穴属胃，仲景用少阴、趺阳字眼，犹云肾气胃气。少阴诊之于尺部，趺阳诊之于关部，不拘拘于穴道上取诊，亦未始不可也。然而仲景不言关、尺，止言少阴、趺阳何也？蓋两寸主乎上焦，荣卫之所司，不能偏轻偏重，故可以概言寸口也。两关主乎中焦，而脾胃之所司，左统于右，若剔出右关二字，执著又不该括，不如止言趺阳之为得也。两尺主乎下焦，两肾之所司也，右统于左，若剔出左尺二字，执著又不该括，不如止言少阴之为得也。至于[人迎](https://www.gmzyjc.com/read/zjs/zjs3.1.1-3-0.1.3.3.9.md)穴在结喉，为足阳明之动脉，诊于右关，更不待言矣。而且序文指出三部二字，醒出论中大眼目。学者遵古而不泥于古，然后可以读活泼泼之仲景书。

一、《金匮》所载之证，人以为不全，而不知其无微弗到，何也？人人所共知者，不必言也。所言者，大抵皆以讹传讹之证，中工所能治者，不必论也。所论者，无一非起死回生之术，书之以为‘要略’者，蓋以握要之韬略在此也。谓为不全，将何异乎坐井观之也。

一、读《金匮》书，读其正面，必须想到反面，以及对面、旁面。寻其来头为上面，究其归根为底面，一字一句，不使顺口念去。一回读，方得个一番新见解，愈读愈妙。读《周易》及熟于宋儒说理各书者，更易发明。余治举子业，凡遇理致题，得邀逾兮许可者，半由得力于此。

一、风寒暑湿燥火，六气为病，《金匮》惟以风寒括之者，蓋风本阳邪，寒本阴邪，病总不离阴阳二气。故举此二邪为主，而触类引而伸之，而推究其表里阴阳、虚实标本、常变之道，如罗经既定子午，而凡各向之正针，一目了然。

一、《金匮》合数证为一篇，当知其妙。如痉湿暍合为一篇者，皆为太阳病。[百合](https://www.gmzyjc.com/read/bc/bc17-0.4.7.0.0.md)、狐惑、阴阳毒合为一篇者，皆为奇恒病。中风与历节合为一篇者，皆言风邪之变病。血痹虚劳合为一篇者，皆言气血之虚病。惟咳嗽证，一与肺痿、肺痈、上气合篇，多系燥火之病；一与痰饮合篇，多系寒饮之病，二咳流同而源则异。寒疝与腹满宿食合为一篇，皆为腹中之病。狐疝与趺厥、动肿、转筋、蚘虫合为一篇，皆为有形之病。二疝名同而实则异。其间无所因袭而自为一类者，不过疟、痺等病而已。凡合篇各症，其症可以互参，其方可以互用。须知六经铃百病，为不易之定法。以此病例彼病，为启悟之捷法。

一、标本之说，唐宋后医书多混用此字眼，今则更甚。大抵以五脏为本，六腑为标；以脏腑病为本，六气病为标；以温方补方为治本之方，以汗吐下清等方为治标之法。此说一行，而医道晦矣。须知标本中气，说本《内经》。《经》云：少阳之上，火气治之，中见太阴；太阳之上，寒气治之，中见少阴；厥阴之上。风气治之，中见少阳；少阴之上，热气治之，中见太阳；太阴之上，湿气治之，中见阳明。所谓本也，本之下，中之见也；见之下，气之标也。又言少阳太阴，从本从

标；阳明厥阴，不从标本，从乎中也。其说详于《伤寒论浅注》首卷。学者当以《内经》为体，以仲景书为用，如流俗所言标本，切不可附和其说，而为有识者笑。”

这篇“读法”无疑给予读者以指导和启迪。但须说明注意的是，“读法”既然是个人的读书心得体会，写出来用以指导来者，自然是代表一家的学术思想。有些是共同公认的普遍观点，有的就可能是见仁见智了。